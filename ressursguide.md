# Ressurser for videre arbeid

Nå kan du det mest grunnleggende innen Python-programmering og du kan faktisk løse utrolig mange problem kun med de konseptene du lærte i kurset. Det finnes mange gode ressurser for egenlæring der ute, men det kan være vanskelig å vite hvor man skal starte. Derfor har vi samlet noen guider vi synes er gode og sortert dem etter hva du ønsker å gå videre med.



Noen av disse guidene bruker funksjonalitet som ikke følger med Anaconda. Da står det gjerne at du skal starte opp et terminalvindu og skrive `pip install PAKKENAVN`. Hvis du skal gjøre dette med Windows, så starter du opp programmet *Anaconda Prompt* og skriver kommandoene inn der.



## Mer avansert Python funksjonalitet:

Det er to grunnstener i Python som vi ikke fikk dekt i kurset: Funksjoner og oppslagsverk. Du trenger ikke  nødvendigvis disse verktøyene, men det kan ofte gjøre jobben din enklere som en programmerer. Hvis du har lyst til å få en innføring i disse konseptene anbefales følgende:

* Hvordan lage egne funksjoner: Side 85 i kompendiet
* Oppslagsverk (dictionaries): Side 51 i kompendiet



## Dataanalyse:

Et område hvor Python brukes utrolig mye er innen dataanalyse. Jeg vil anbefale boka Data science handbook, som kommer med mange fine eksempler. Om du heller ønsker noe litt mer kortform-guider har vi også samlet en rekke fine ressurser for enkelttema.

* Veldig god (gratis) bok om dataanalyse i Python: [Data science handbook](https://jakevdp.github.io/PythonDataScienceHandbook/)
* Dataanalyse med Pandas: [Guide på RealPython](https://realpython.com/learning-paths/pandas-data-science/)
* Datavisualisering med Seaborn: [Guide på Kaggle](https://www.kaggle.com/learn/data-visualization/)
* Introduksjon til jupyter notatbøker: [Guide på dataquest](https://www.dataquest.io/blog/jupyter-notebook-tutorial/)
* Samleside for dataanalyse-guider: [Guide på RealPython](https://realpython.com/tutorials/data-science/)



## Arbeide med filer:

Noe av det nyttigste du kan bruke programmering til er å automatisere kjedelige oppgaver på PCen din, og for å gjøre det må vi gjerne arbeide med filer. 

* Filhåndtering: Side 96 i kompendiet
* Arbeide med PDF og Word filer: [Kapittel fra automate the boring stuff with Python (gratis E-bok)](https://automatetheboringstuff.com/2e/chapter15/)
* Arbeide med Excel-filer: [Guide på RealPython](https://realpython.com/openpyxl-excel-spreadsheets-python/)  (Den nest siste delen av guiden kan være litt vanskelig)



## Grafiske brukergrensesnitt (GUI):

Dataprogram med knapper man kan trykke på kalles gjerne program med grafiske brukergrensesnitt. Hvis du skal lage et grafisk brukergrensesnitt for et Pythonprogram, så er det letteste å bruke `pysimplegui`-biblioteket, som du kan lese om her

* Lage program med grafisk brukergrensesnitt: [Guide på RealPython](https://realpython.com/pysimplegui-python/)



## Webutvikling

Et annet område hvor Python seirer er backend webutvikling, altså for den koden som  brukes for å sette sammen nettsider. For å arbeide med dette anbefales det så klart å kunne HTML, men om du følger eksemplene i guidene finner du nok ut av det!

* Webservere i Flask: [Guide på Miguel Grinberg sin blog](https://blog.miguelgrinberg.com/post/the-flask-mega-tutorial-part-i-hello-world)
* Datavisualiserings-dasboard med PlotLy Dash: [Guide på prosjektet sine sider](https://dash.plotly.com/)
